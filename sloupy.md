---
layout: page
title: Sloupy Tyrannus Hall
permalink: /sloupy/
---


## sport a společné akce

Sportujeme rádi a kromě toho při fotbalu, volejbalu a basketu se dobře utužuje kolektiv. Smyslem je spíš se odreagovat, 
než „stoupat na světových žebříčcích“. Občas společně strávíme víkend soustředěním na nějaké zajímavé téma. Minulý rok 
jsme také podnikli výlet do Budapešti a navštívili „maďarské tyrany“.

> Každý závodník se podrobuje všestranné kázni. Oni to podstupují pro pomíjitelný věnec, 
> my však pro věnec nepomíjitelný.
> 
> (1 Kor 9,25)

## služba

Na PTH mají studenti příležitost objevit a růst ve svém obdarování. Připravujeme vlastní akce, nebo se podílíme na 
evangelizacích, které pořádá sbor CB Černý Most. Jsou zde možnosti sloužit prostřednictvím sportovních akcí, 
zapojit se do projektu zakládání nových sborů, a tím získávat zkušenosti pro budoucí, podobnou službu ve svém regionu.

> Vy jste byli povoláni ke svobodě, bratří. Jen nemějte svobodu za příležitost k prosazování sebe, 
> ale služte v lásce jedni druhým. 
>
> (Gal 5,13)

## modlitebky

Velké požehnání prožíváme během hodiny společných modliteb a chval, ke které se scházíme každých čtrnáct dní, 
vždy střídavě s hodinou sportu. Pravidelně míváme malé modlitební skupinky, kde se přimlouváme nejen za naše aktuální 
potřeby spojené se studiem, ale i za své sbory a službu ve společnosti. Chceme tím také posilovat svůj vnitřní duchovní 
život.

> Vyznávejte hříchy jeden druhému a modlete se jeden za druhého, abyste byli uzdraveni. 
> Velkou moc má vroucí modlitba spravedlivého. 
>
> (Jk 5,16)

## přednášky

V týdenním programu nechybí ani dvouhodinová přednáška. Naši vedoucí, nebo pozvaní hosté (třeba učitelé ETS) 
nám pomáhají porozumět Bibli a dnešní společnosti. Ani jsme netušili, jak je v knize Přísloví ukryto umění ŽÍT. 
Když Vám ještě předtím host ze zahraničí, inženýr navigačních systémů pro americké stíhače, skromně vypráví o největším 
sboru v USA, povzbudí vás to.

> Protože však někteří tvrdošíjně trvali na svém a nedali se přesvědčit, ba dokonce cestu Páně přede všemi 
> tupili, oddělil se Pavel od nich, odvedl s sebou i učedníky a začal denně mluvit v přednáškové síni filosofa 
> jménem Tyrannos. 
> 
> (Sk 19,9)